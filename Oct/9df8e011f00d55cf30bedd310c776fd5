<img src="http://diehoorn.com/wp-content/uploads/2017/10/Landdroshof-Oudtshoorn-300x214-2.jpg" alt="Landdroshof-Oudtshoorn-300x214" width="300" height="214" class="alignnone size-full wp-image-15914" /> Deur Garnett Wicomb
Die saak teen twee mans wat na bewering ‘n 62-jarige vrou in die nag in haar woonstel op Oudtshoorn aangerand, beroof en met die dood gedreig het, het Donderdagoggend vlugtig in die Oudtshoorn Landdroshof verskyn. Renier Claassen (33), en Jacobus Rian Nel (25) staan tereg op klagtes van aanranding, huisbraak en die diefstal van ‘n motorvoertuig. Hulle het na bewering by die woonstel van die vrou in St Georgestraat ingebreek terwyl sy geslaap het. Haar selfoon, juweliersware, bankkaarte en motor is gesteel. Die motor is egter teruggevind. Die saak is deur landdros Roelf Konstabel tot môre (27 Oktober) uitgestel nadat Nel die hof meegedeel het dat hy om regshulp aansoek wil doen. Gideon Badenhorst is Claassen se regsverteenwoordiger.