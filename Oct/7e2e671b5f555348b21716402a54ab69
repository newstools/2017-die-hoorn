Barbara Owen, gemeenskapsleier van Blomnek, De Rust, oorhandig die versoekskrif aan die ondersoekbeampte, sers Alicia Willard. Foto: Garnett Wicomb  Hulle het ‘n versoekskrif aan die ondersoekbeampte, sers Alicia Willard, oorhandig waarin gevra word dat borgtog nie aan die 28-jarige Clifton Booysen van De Rust, toegestaan moet word nie. “Die dood van Deidri Opperman het die gemeenskap  in rou gelaat,” sê  Barbara Owen, gemeenskapsleier van De Rust. In die versoekskrif vra die gemeenskap lewenslange gevangenisstraf vir Booysen. In ons gemeenskap het al reeds te veel moorde plaasgevind. Ons sê genoeg is genoeg en die tyd het aangebreek dat die gemeenskap van De Rust moet opstaan teen vroue- en kindergeweld, lui die versoekskrif. Booysen het sy borgaansoek in ‘n stampvol hof laat vaar. Opperman se verkoolde lyk is op Maandag 4 September in die veld gevind nadat sy nie die Saterdagaand van ‘n partytjie by vriende huis toe gekom het nie.
Landdros Roelf Konstabel het die saak vir verdere ondersoek tot 3 November uitgestel.