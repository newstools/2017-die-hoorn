Die sakkie met dagga, ongelisensieerde vuurwapen en ammunisie wat die Ladismith Polisie by n padblokkade in Etrezia Weber se handsak gevind het. Foto verskafDagga, ongelisensieerde vuurwapen en ammunisie in handsak gevindDeur Liesel le Roux N 28-JARIGE vrou en 56-jarige man het gister in die Ladismith Landdroshof verskyn nadat dagga en n ongelisensieerde vuurwapen en ammunisie op 19 Junie by n padblokkade by hulle gevind is. Volgens ao Jan Cederas, woordvoerder van die Ladismith Polisie, is Jaqui Garry Gradwell en EtreziaWeber by n padblokkade op die Ladismith-Riversdal-pad in hegtenis geneem.Hulle is steeds in hegtenis omdat hulle aanvanklik nie n permanente adres kon verskaf nie. n Alternatiewe adres wat nou verskaf is, moet eers opgevolg word.Die padblokkade is opgestel nadat die polisie inligting ontvang het oor n onwettige vuurwapen. Gradwell en Weber se wit Nissanbakkie is omstreeks 15:00 gestop en n bakkie met los dagga en n 9 mm-pistool met 13 rondes is in Weber se handsak gevind.Die Weekend Post het die afgelope week berig dat n ondersoek wat hulle gedoen het na Gradwell daarop dui dat hy n selfonderhoudende nedersetting slegs vir wit mense &#8211; bekend as die Eden Projek &#8211; op n plaas naby Ladismith wil vestig.Volgens die koerant wou hy en n groep mense verlede jaar n plaas by Willowmore koop en het hulle &#8211; toe die koop deur die mat val &#8211; ook tydelik in n karavaanpark by Uniondale gaan woon.