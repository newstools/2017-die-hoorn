DIE Calitzdorp Polisie vra die pu­bliek vir inligting nadat ’n vrou verlede Donderdagaand (2 November) deur vier of vyf jeugdiges aan­gerand en verkrag is. Die voorval het omstreeks 20:00 naby Royal Heights in Bergsig plaasgevind terwyl die vrou – na ’n argument met haar vriend – be­sluit het om na ’n niggie se huis te stap. Die vrou was na be­we­ring erg onder die in­vloed van drank en kan nie gesigsbeskrywings van haar aanvallers gee nie. Enigiemand met inligting kan ao G Thysse by 044 203 7500 of 083 480 6705 kontak.