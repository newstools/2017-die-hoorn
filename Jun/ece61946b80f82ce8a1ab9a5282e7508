All Blacks se eerste span het Saterdag op die Bridgton Sportgronde (Plate) vir Dysselsdorp Rangers in n SWD Presidentsligawedstryd (Karoostreek) met 35-12 geklop. Foto heelbo hardloop Hermanus Sampson, slot en kaptein van All Blacks, vasbeslote met die bal en regs bo is Damian Januarie, plaasvervanger-losskakel, op pad doellyn toe vir een van sy twee drie . All Blacks se ander drie is gedruk deur Nathan Baartman (vleuel), wat ook twee keer agter die doellyn gaan kuier het. Duwayne Januarie het drie van die drie verdoel. Renaldo Jansen (18) van Bridgton A is as Speler van die Wedstryd aangewys. Bridgton se B-span het Rangers met 35-7 geklop. Foto: Ebenezer Titus