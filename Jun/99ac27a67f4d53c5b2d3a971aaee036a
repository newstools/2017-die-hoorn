MEER as 100 000 kinders in Suid-Afrika woon in huishoudings waar daar geen volwassenes is nie. 52% van gesinne in Suid-Afrika is vaderloos. 70% van Oudtshoorn se inwoners is afhanklik van maatskaplike toelaes. Dit was deel van die inligting wat Franzu Badenhorst, direkteur van Famsa Karoo, verlede Donderdag by &#8216;n netwerkaand van die Oudtshoorn Besigheidskamer gedeel het. Badenhorst het &#8216;n ontstellende prentjie geskilder van hoe disfunksioneel die meerderheid Suid-Afrikaanse gesinne is en die vraag gevra: Geniet Suid-Afr5ikaanse gesinne ook rommelstatus? Famsa bied beradingsdienste, gesins- en slagofferondersteuningsdienste, ouerskapprogramme en bedryf ook op Oudtshoorn die St Francis Invalsentrum wat bedags &#8216;n tuiste bied vir straatkinders.