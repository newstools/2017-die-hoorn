Deur Garnett Wicomb N VROU wat in Oktober verlede jaar n sewe weke-oue baba van die Toekomsrus Kliniek na haar eie huis in Bongolethu geneem en voorgegee het dat dit haar eie kind is, is in die Oudtshoorn Streekhof n opgeskorte vonnis opgel en onder huisarres geplaas.Sintie September (22), wat nie n baba kon baar nie maar n obsessie gehad het om n kind te h , is aan menseroof skuldig bevind.Sy het erken dat sy vir Leashay Billy, die baba van Myrtle Billy, op 27 Oktober verlede jaar by die kliniek geneem en na haar eie woning in Bongolethu geneem het. Me Billy het Leashay die betrokke dag in September se sorg gelaat toe sy met haar seuntjie die kliniek binne is.Toe sy uitkom, was haar kind en September weg. Streeklanddros Daniel Boks het September met vonnisoplegging behoorlik geroskam. Ontvoe ring is n ernstige misdryf en om vandag te wil voorgee dat u die slagoffer is en nie die kind se ma nie, is onaanvaarbaar, het hy ges .Volgens hom was die ouers van die baba geregtig daarop om kwaad te wees. Enige ouer sal vandag vra dat u tronk toe gestuur moet word. Dit is nie dat u nie reg in u kop is nie. Die kind se ma het probleme gekry omdat haar kind weggeraak het en dit is die ouers wat sielkundige behandeling moet kry en nie u nie. Die hof het in ag geneem dat September skuldig gepleit het, die kind nog dieselfde dag ongedeerd teruggevind is, sy nie vorige veroordelings het nie en nie uit die dorp probeer vlug het nie. Volgens die landdros was dit ook die flinke optrede van die polisie met die hulp van die gemeenskap wat gelei het tot die spoedige oplossing van die drama.Hy het met vonnisoplegging ges dat direkte tronkstraf in hierdie geval nie van pas sal wees nie en September vyf jaar gevangenisstraf opgel wat voorwaardelik in geheel vir vyf jaar opgeskort is. Sy is ook 24 maande korrektiewe toesig ingevolge Art 276 (1) (h) opgel met huisarres vir 24 uur per dag vir die volle tydperk behalwe vir werk- en kerkdoeleindes.Sy kry vier ure per week vrye tyd en moet sestien uur per maand gemeenskapswerk verrig, haar weerhou van die gebruik van alkoholiese drank en dwelms en nie die landdrosdistrik van Oudtshoorn verlaat sonder die nodige toestemming van Korrektiewe Dienste nie. Sy is ook onbevoeg verklaar om n vuurwapen te besit.