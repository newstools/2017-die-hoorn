Die merkwaardige Marie van der Merwe van Tuishuis op Oudtshoorn het Sondag 101 jaar oud geword, maar di besonderse verjaardag het ook met trane gepaard gegaan. Van der Merwe se suster, Ans Olivier wat ook in Tuishuis gewoon het, is verlede week oorlede en Maandag begrawe. Volgens van der Merwe se dogter, Marianne van der Lecq van Mosselbaai, is haar ma nog baie helder en geniet sy goeie gesondheid. Die enigste terugslagte nog was &#8216;n heup-operasie sowat 12 jaar gelede en skielike en volkome blindheid sedert Maart verlede jaar. Van der Merwe wat op haar dag die vriendin was van bekende digters soos NP Van Wyk Louw en sy vrou Truida, GA Watermeyer en sy vrou Letsie en SJ Pretorius saam met wie sy by die SAUK gewerk het, luister deesdae graag na CD&#8217;s met voorlesings van die gewildste Afrikaanse gedigte en resiteer volgens Van der Lecq groot dele daarvan saam met die voordraer. Van der Merwe, wat op Oudtshoorn gebore is en grootgeword het, het as vertaler by die SAUK gewerk en was 19 jaar lank die privaatsekretaresse van die destydse SAUK-hoof, Piet Meyer. Sy was n gerekende vertaler van radiodramas en boeke, en het n historiese roman oor die omstrede koning Fillips II van Spanje, Die offers van n erfenis, gepubliseer. Haar man, &#8216;n bekende taaladviseur van die SAUK, dr Fritz van der Merwe, het haar reeds in 1956 ontval toe hy slegs 38 en sy 39 was. Haar ander dogter, Erna, is in 1995 oorlede.Marie van der Merwe op haar 101ste verjaardag. Foto: Liesel le Roux&nbsp;&nbsp; Name (required) Mail (will not be published) (required) Website Your email address will not be published. Required fields are marked * Comment Name * Email * Website