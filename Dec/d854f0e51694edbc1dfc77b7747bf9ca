<img src="http://diehoorn.com/wp-content/uploads/2017/12/Handcuffs.jpg" alt="Handcuffs" width="425" height="264" class="alignnone size-full wp-image-16812" srcset="http://diehoorn.com/wp-content/uploads/2017/12/Handcuffs.jpg 425w, http://diehoorn.com/wp-content/uploads/2017/12/Handcuffs-300x186.jpg 300w" sizes="(max-width: 425px) 100vw, 425px" />
Die Oudtshoorn Polisie het ‘n 26-jarige man in hegtenis geneem op ‘n aanklag van moord na die dood van Gabriel Goliath (34) gisteraand in Reggie Olifantstraat in Smartietown, Oudtshoorn.  Volgens sers Gretchen Michaels, woordvoerder van die Oudtshoorn Polisie, is Goliath na bewering tydens ‘n stryery met ‘n vriend in die nek gesteek. “Die oorledene het daarna in sy huis ingehardloop en in die kombuis op die vloer inmekaargesak.” Michaels sê die voorval het omstreeks 20:38 plaasgevind. Die verdagte sal Maandag in die Oudtshoorn Landdroshof verskyn. 