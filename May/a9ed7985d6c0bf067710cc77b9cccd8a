Toy Ungerer en Johann Coetzer.VIER meesteratlete van Oudtshoorn gaan as lede van die SWD-span van vandag (Donderdag, 4 Mei) tot Saterdag aan die Suid-Afrikaanse Meestersatletiekkampioenskap in die Groenpunt Stadion in Kaapstad deelneem.Benewens atlete van die SWD gaan atlete van WP, OP, Boland, Sentraal-Gauteng, Gauteng-Noord, Kwa-Zulu Natal, die Vrystaat, Sentraal- Noordwes, en die Grens teen mekaar meeding.Die vier atlete van Oudtshoorn wat in die SWD-span opgeneem is, is: Tony Cleophas &#8211; 1500 m en 5000m draf in die ouderdomsgroep 50+ Johann Coetzer &#8211; 200 m naelloop, verspring, driesprong en hoogspring vir mans bo 55 jaar; Lampies Lamprecht &#8211; 10000m vir mans bo 65; en Toy Ungerer &#8211; 100m- en 200m- naellope vir vroue bo 70.Meestersatlete begin vanaf die ouderdom 30 tot die ouderdom waar atlete nog kans sien vir deelname. Die ouderdomsgroepe verander in spronge van 5 jaar.