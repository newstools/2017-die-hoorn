Gordon April.Deur Garnett WicombDie voormalige burgemeester van Oudtshoorn, Gordon April, is steeds in aanhouding nadat uitspraak in &#8216;n aansoek om teen sy skuldigbevinding en vonnis te appelleer weer eens nie vanoggend (Maandag) gelewer is nie vanwe die siekte van die betrokke landdros. Die aangeleentheid is op 19 April tot vandag uitgestel omdat streeklanddros Mark van Wyngaardt toe in die hospitaal was. Staatsaanklaer Willem Vister, het landdros JH Breyl vanoggend versoek om die saak voorlopig tot Woensdag, 26 April, uit te stel met die hoop dat Van Wyngaardt dan beskikbaar sal wees. Talle ander sake wat voor Van Wyngaardt dien, moes noodgedwonge vanoggend uitgestel word. April is op 5 April vanjaar effektief tot vyf jaar gevangenisstraf gevonnis, maar hy is van mening dat &#8216;n ander hof tot &#8216;n ander bevinding kan kom. Die staat vra dat die aansoek van die hand gewys word.